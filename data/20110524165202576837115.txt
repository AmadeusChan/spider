20110524165202576837115
2011年05月24日 16:52:02　　清华新闻网

   
清华赋


山东省济宁市鱼台县委宣传部 马培国


　　
清华百年华诞，赋以赠之，用景昃鸣禽集水木湛清华韵。


　　景明风和，茂林绿凝，海纳川流，园滋繁英。格物理以致真知，弘教化以明心性。湛湛碧波，水光涵清癯之美；青青子衿，雏凤发朗逸之声。依园而建，枕水而居；清景浮流潜之思，雅致铺熙春之趣。景仰天道之极则，自强不息，俯察地理之妙旨，厚德载物。


　　昃影漫移，师尹赫赫，春华秋实，岁月更革。百秩屐痕，灿辰星之颖迹；百寻帛锦，隽国士之体格。养气秉正，德偃林草；兴政益民，长天奋翮。


　　鸣凤阙里，抚琴水滨。华采见而景光开，文心丽而道心萌。宗汉儒之美思，体释教之慈护。撷西技之宜趣，养中古之涵泓。更移清趾，声洽域内，甫畅清流，园果敷荣。耆宿硕儒，布德纲之温雅；君子仁人，标骨格之清贞。


　　禽鸟戏，修竹深，哲人发其浩咏，风铎扬其远音。陟彼北岑，心随浮云之远；泛舟荷影，情移高士之襟。


　　集珍芳园，萃华禹邑。清徽映朝日之采，逸景铺夕月之熠。俊乂星驰，名题御台之册；雅议流布，功诸生民之立。


　　水畔沙外，汀兰岸芷。落英缤而诸脉香，雅士集而俗务理。气凌魏晋，格承清真之归；言拟战代，论合诸子之旨。究古今，来遐迩。树中天之华冠，明治平之模轨。论称芹献，延华夏之正脉；身先国事，抗冥兕之无止。制长缨以牵越，向北溟以遥指。


　　木秀云根，泉生深谷，江河东去，九派四渎。孕河山之万状，灵神以仰；致千里之远路，骖騑以服。遂乃横楫万里，驰驱远毂。长缨漫抚，效冠军而鹰扬；鸣铗横敲，安华族以清穆。


　　湛芳芬以羽饰，理陌阡而植稴。嘉禾生兮，秀芳槛兮；歌大招兮，礼轸犯兮。英彦既萃，籍纳夏夷之美；襟抱以启，体涵大邦之范。


　　清徽量雅，虚冲守澄。往者可识，擎学院之高趣；百代可期，琢禹夏之璜珩。蕴人文之谅采，撷理工之华菁，彰经管之敢粹，弘治道之晴明。同声相应，格韵宛转；劬劳国事，肃肃宵征。


　　华仗叠翠，重湖清嘉，海内属目，灿照迩遐。时维期颐，宴桃李之葩丽；恭逢盛世，绽秀色之无涯。幽怀曲陈，恭疏四韵；赋以咏志，聊付清笳。


　　
（文章转载自新浪博客，选自清华在我心中征文活动）

    

 
            
2011年05月24日 16:52:02　　清华新闻网

          

   
