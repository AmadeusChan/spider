20110225232108625281681
2008年06月17日 08:50:40　　清华新闻网

   
清华园门记并序
●成小良
　　谨致，无他，惟清华园门事！
　　此，殊绝华夏之门，清华之瑞物，愚智之渡者也，竟无记，恨为憾事。诚进言，宜广征佳文，择善者以彰其德，当非添足。
　　躬呈抛砖之墨，以翘待玉者。
　　
故园南，礼堂至照澜院中，清华故门之所。微查史，略知其建自戊申始，庚戌成，毁乙巳中，丙寅复，庚午再造，历外辱国难，不堪数十载，后终得静归，而韵色不稍减，士心可慰。
　　是门也，前濯万泉，后怀兰堂，坐望燕脊，听风沧浪。其左右十二步，高丈许，色牙白间浅黛，西服华骨，神仪自张；质粗，然视之忽生凝脂之触。中主过一，那翁睿书‘清华园’摩其上，两翼辅扇各一，外展八步，嘉禾翠漫，以为墙。
　　及雪初霁，银毫簇于足下。睨目远观，疑见处子素裹流烟，水睫轻扬，欲穷浩空之邃，任风坐柔肩而不察。伫门前，含眸濡水木之气，一时眉数变，意不自持；提息则窍满卷芳，思如絮飞；穿行其中，则如晤故贤，恰香池初浴，犹跻身云端。至此，忘言西东。
　　谓之思者之清灯，慕者之秋水，其有疑哉？
　　或有博学驻足侧顾，骸仰口禁，容空玄不可促解，以为达人无语神会。慨之，门如达人，达人如门，何辨之。
　　今故围不存，门亦无复昔日之官。忖之门中，却在门外；疑在门外，道是门中，知者之途如斯夫？
　　
（作者为清华大学计算机系计研四班学生，此文获得“清华传说”征文摄影大赛征文作品二等奖）

    

 
            
2008年06月17日 08:50:40　　清华新闻网

          

   
